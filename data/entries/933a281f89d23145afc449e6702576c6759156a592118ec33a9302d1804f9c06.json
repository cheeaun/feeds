{"title":"Google แจ้งเตือนกลุ่มแฮกเกอร์เกาหลีเหนือมุ่งเป้านักวิจัย หลอกให้โหลดมัลแวร์มารันในเครื่อง","link":"https://www.blognone.com/node/120814","date":1611637427000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กูเกิลรายงานถึงแคมเปญของกลุ่มแฮกเกอร์ที่เกี่ยวข้องกับรัฐบาลเกาหลีเหนือกลุ่มใหม่ที่มุ่งเป้านักวิจัยความปลอดภัยโดยเฉพาะ โดยแฮกเกอร์กลุ่มนี้ทำทีเป็นนักวิจัยอยู่บนทวิตเตอร์ เขียนบล็อกถึงช่องโหว่ที่เคยเปิดเผยมาก่อนแล้วเพื่อสร้างความน่าเชื่อถือให้ตัวเอง หลังจากนั้นหากมีนักวิจัยเข้าไปพูดคุยก็จะชวนไปทำวิจัยช่องโหว่ใหม่แล้วส่งโค้ดหลอกให้ไปรันในเครื่อง</p>\n<p>ช่องโหว่หนึ่งที่กลุ่มแฮกเกอร์นี้พยายามใช้ล่อนักวิจัย เช่น CVE-2021-1647 ช่องโหว่ของ Windows Defender ที่แพตช์ไปแล้ว กลุ่มแฮกเกอร์นี้สร้างวิดีโอปลอมให้ดูเหมือนสามารถเจาะทะลุช่องโหว่เพื่อเปิด shell ของระบบได้ หากมีใครหลงเข้าไปพูดคุยด้วยก็จะชวนให้ทำวิจัยร่วมกันโดยระบุว่ากำลังพัฒนาตัวทดสอบช่องโหว่ใหม่อยู่ และส่งโค้ดเป็น Visual Studio Project มาให้ ในไฟล์ที่ส่งมาให้นั้นมีมัลแวร์อยู่และหากเปิดไฟล์ก็จะเริ่มติดต่อเซิร์ฟเวอร์ทันที</p>\n<p>กูเกิลเปิดเผยรายชื่อผู้ใช้ทวิตเตอร์ที่เกี่ยวข้องกับกลุ่มนี้, โดเมนบล็อก, และชื่อผู้ใช้ใน LinkedIn, Keybase, Telegam รวมถึงค่าแฮชของไฟล์ที่เกี่ยวข้องทั้งหมด</p>\n<p>ที่มา - <a href=\"https://blog.google/threat-analysis-group/new-campaign-targeting-security-researchers/\">Google Blog</a></p>\n<p><img alt=\"No Description\" src=\"https://www.blognone.com/sites/default/files/externals/badfb60e608d079820365edb8a2ad408.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"933a281f89d23145afc449e6702576c6759156a592118ec33a9302d1804f9c06","category":"Thai"}