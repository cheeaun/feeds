{"title":"Apple ระบุ iPhone 12 ที่มี MagSafe ส่งผลต่อเครื่องกระตุ้นหัวใจแบบฝังเท่ากับ iPhone รุ่นอื่น","link":"https://www.blognone.com/node/120824","date":1611661625000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เมื่อต้นปี วารสารทางการแพทย์ HeartRhythm Journal ตีพิมพ์<a href=\"https://www.heartrhythmjournal.com/article/S1547-5271(20)31227-3/fulltext\">บทความ</a>ที่ระบุว่าคลื่นแม่เหล็กจาก iPhone 12 และนาฬิกาข้อมือเพื่อการออกกำลังกายที่ปล่อยคลื่นแม่เหล็ก อาจส่งผลกระทบกับเครื่องกระตุ้นหัวใจแบบฝัง หรือ ICD (Implantable Cardioverter Defibrillator) ได้</p>\n<p>ทำให้ล่าสุด Apple ได้<a href=\"https://support.apple.com/th-th/HT211900\">เพิ่มคำอธิบายเกี่ยวกับแม่เหล็กในมือถือตระกูล iPhone 12</a> ระบุว่าแม้จะมีแม่เหล็กมากกว่ารุ่นก่อนๆ แต่ Apple ไม่คิดว่า iPhone 12 จะก่อให้เกิดความเสี่ยงต่อเครื่องกระตุ้นหัวใจแบบฝังมากกว่าเดิมแต่อย่างใด</p>\n<p><img src=\"https://www.blognone.com/sites/default/files/externals/7f741661b80d749feedf2d23a1969e82.jpg\" alt=\"\" /></p>\n<p>Apple ยังระบุคำเตือนเดิม ว่าสมาร์ทโฟน ที่ชาร์จ MagSafe และที่ชาร์จ MagSafe Duo อาจก่อให้เกิดผลกระทบกับเครื่องกระตุ้นหัวใจแบบ ICD ได้ เพราะมีแม่เหล็กและมีการปล่อยคลื่นวิทยุ พร้อมกับแนะนำให้ใช้งานโดยเว้นระยะห่าง มากกว่า 6 นิ้ว/15 ซม. หรือมากกว่า 12 นิ้ว/30 ซม. หากกำลังชาร์จแบบไร้สาย รวมถึงควรปรึกษาแพทย์และผู้ผลิตอุปกรณ์เพื่อสอบถามถึงผลกระทบแบบจำเพาะเจาะจงกับแต่ละผู้ใช้งาน</p>\n<p>ไม่ใช่แค่ iPhone เท่านั้น แต่สมาร์ทโฟนทุกรุ่นและอุปกรณ์อิเล็กทรอนิกส์อื่นๆ เช่น หูฟัง ที่มีการปล่อยคลื่นวิทยุ หรือมีแม่เหล็กเป็นองค์ประกอบ ควรมีการใช้งานอย่างระมัดระวัง หากผู้ใช้มีการใช้งานเครื่องกระตุ้นหัวใจแบบฝัง และควรปรึกษาแพทย์เสมอ หากมีความผิดปกติเกิดขึ้น</p>\n<p>ที่มา - <a href=\"https://arstechnica.com/gadgets/2021/01/not-just-magsafe-apple-reminds-users-not-to-hold-iphones-near-pacemakers/\">ArsTechnica</a>, <a href=\"https://www.heartrhythmjournal.com/article/S1547-5271(20)31227-3/fulltext\">HeartRhythm Journal</a>, <a href=\"https://support.apple.com/th-th/HT211900\">Apple</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple\">Apple</a></div><div class=\"field-item odd\"><a href=\"/topics/iphone-12\">iPhone 12</a></div><div class=\"field-item even\"><a href=\"/topics/health\">Health</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f3bcaf13ee16e2b1bcd9053ca4d6b9da9f0081c59f2e184c73863cea54c9ee5","category":"Thai"}