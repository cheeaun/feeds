{"title":"Twitter เปิดซอร์ส Text Editor ที่ใช้ใน Twitter for iOS เป็นโอเพนซอร์ส","link":"https://www.blognone.com/node/120822","date":1611654910000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Twitter ประกาศโอเพนซอร์สตัว text editor ที่ใช้ในแอพ Twitter บน iOS ให้นักพัฒนารายอื่นที่สนใจนำไปใช้ต่อได้</p>\n<p>ปกติแล้ว แอปเปิลมี text editor พื้นฐานให้ใช้บน iOS แต่อาจขาดฟีเจอร์บางอย่าง (เช่น syntax highlight) ทำให้นักพัฒนาบางรายต้องสร้าง editor เองจาก low-level API ที่แอปเปิลมีให้</p>\n<p>Twitter บอกว่าผ่านสถานการณ์นี้มาแล้ว และพบว่าการสร้าง text editor เองจาก low level API ต้องใช้แรงเยอะพอสมควร จึงเปิดซอร์สโค้ด text editor ตัวนี้ให้นักพัฒนารายอื่นนำไปต่อยอด ไม่ต้องมาเขียนฟีเจอร์พื้นฐานกันใหม่อีก</p>\n<p>ตัวโปรแกรมเขียนมาเป็น Swift Package สามารถนำไปใส่โปรเจค Xcode ได้โดยตรง รองรับ iOS 11 ขึ้นไป ซอร์สโค้ดอยู่บน <a href=\"https://github.com/twitter/TwitterTextEditor\">GitHub</a></p>\n<p><img alt=\"No Description\" src=\"https://www.blognone.com/sites/default/files/externals/7712d8f61ecd26a056b64d2caba6276d.png\" ></p>\n<p>ที่มา - <a href=\"https://blog.twitter.com/engineering/en_us/topics/open-source/2021/introducing-twitter-text-editor.html\">Twitter Engineering</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/twitter\">Twitter</a></div><div class=\"field-item odd\"><a href=\"/topics/open-source\">Open Source</a></div><div class=\"field-item even\"><a href=\"/topics/editor\">Editor</a></div><div class=\"field-item odd\"><a href=\"/topics/ios\">iOS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e21da4926563d3f327cd7e4328b3b227425e100af591e54f25d24dcd9d7f5ff","category":"Thai"}