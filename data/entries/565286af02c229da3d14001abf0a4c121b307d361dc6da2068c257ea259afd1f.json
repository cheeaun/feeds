{"title":"Klook รับเงินทุนซีรี่ส์ E จำนวน 200 ล้านดอลลาร์ รองรับธุรกิจ SaaS สำหรับลูกค้าองค์กร","link":"https://www.blognone.com/node/120816","date":1611637701000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Klook แพลตฟอร์มสำหรับค้นหาและจองกิจกรรมในการเดินทาง ประกาศรับเงินลงทุนซีรี่ส์ E เป็นจำนวน 200 ล้านดอลลาร์ นำโดยกองทุน Aspex Management และกลุ่มนักลงทุนรายใหม่ ตลอดจนนักลงทุนเดิม อาทิ Sequoia Capital China, Softbank Vision Fund 1, Matrix Partners China และ Boyu Capital ทำให้บริษัทได้เงินลงทุนรวมแล้วมากกว่า 720 ล้านดอลลาร์ มูลค่ากิจการปัจจุบันไม่มีการรายงาน แต่มีสถานะเป็นยูนิคอร์น (มากกว่า 1,000 ล้านดอลลาร์) ตั้งแต่ปี 2018</p>\n<p>บริการของ Klook เกี่ยวข้องกับการท่องเที่ยวซึ่งได้รับผลกระทบจากโควิด-19 เช่นกัน ช่วงที่ผ่านมาบริษัทได้ปรับกลยุทธ์ไปในสองแนวทาง คือให้บริการ SaaS สำหรับลูกค้าระดับหน่วยงานที่ต้องการแพลตฟอร์มบริหารจัดการด้านการจองในธุรกิจของตน ซึ่งตอนนี้มีลูกค้ามากกว่า 2,500 แห่ง และเปลี่ยนมาขายการจองสถานที่-กิจกรรม สำหรับการท่องเที่ยวภายในประเทศแต่ละแห่งแทน</p>\n<p>Klook กล่าวว่าจะนำเงินทุนรอบใหม่นี้มาลงทุนในธุรกิจ SaaS ที่ขยายตัวสูงในช่วงปีที่ผ่านมา จากการที่องค์กรปรับตัวเข้าสู่ดิจิทัลมากขึ้น</p>\n<p>ที่มา: <a href=\"https://www.prnewswire.com/news-releases/klook-completes-us200m-in-additional-funding-301214562.html\">Klook</a> และ <a href=\"https://techcrunch.com/2021/01/25/klook-200-milllion-funding/\">TechCrunch</a></p>\n<p><img alt=\"alt=&quot;Klook&quot;\" src=\"https://www.blognone.com/sites/default/files/externals/00333d8dd87975383350cb733c337a70.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/klook\">Klook</a></div><div class=\"field-item odd\"><a href=\"/topics/softbank\">SoftBank</a></div><div class=\"field-item even\"><a href=\"/topics/saas\">SaaS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"565286af02c229da3d14001abf0a4c121b307d361dc6da2068c257ea259afd1f","category":"Thai"}