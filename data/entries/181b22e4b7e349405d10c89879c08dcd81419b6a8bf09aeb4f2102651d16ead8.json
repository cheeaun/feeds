{"title":"Stacey Abrams","link":"https://markpeak.net/stacey-abrams/","date":1611015432000,"content":"<p>ส่วนตัวแล้วเริ่มมาสนใจการเมืองอเมริกันครั้งแรกๆ ในช่วงประมาณปี 2007-2008 ที่โอบามาเริ่มหาเสียงเลือกตั้ง (ซึ่งน่าจะเหมือนกับคนอื่นอีกหลายๆ คน)</p>\n<p>ในยุคที่โลกเพิ่งมีสมาร์ทโฟน (iPhone เปิดตัวปี 2007) การหาข้อมูลยังทำได้ยากกว่ายุคนี้มาก หนึ่งในแหล่งข้อมูลที่ผมได้เรียนรู้เรื่องโอบามาและระบบการเมืองอเมริกัน คือ <a href=\"http://pokpong.org/book/change-road-to-white-house/\">หนังสือ CHANGE ถนนสู่ทำเนียบขาว ของ อ.ปกป้อง จันวิทย์</a> ซึ่งตอนนั้นผมยังไม่รู้ด้วยซ้ำว่า อ.ปกป้องหน้าตาเป็นอย่างไร</p>\n<p>เวลาผ่านมาสิบกว่าปี หลายอย่างเปลี่ยนไปมาก ผมได้มารู้จักกับ อ.ปกป้อง ในท้ายที่สุด โอบามาพ้นจากตำแหน่ง ทรัมป์มาแทนแล้วกำลังจะต้องไป และ<a href=\"https://markpeak.net/rule-the-world-at-78/\">ไบเดนกำลังจะได้เป็นประธานาธิบดีคนใหม่</a> การเมืองอเมริกันเข้าสู่ยุคแตกแยกกันอย่างสุดขั้ว</p>\n<p>เมื่อวานนี้ อ.ปกป้อง ก็ส่งงานเขียนล่าสุดมาให้อ่าน เป็นเรื่องของสมรภูมิเลือกตั้งในรัฐจอร์เจีย (Georgia) ซึ่งเป็นจุดพลิกของจุดพลิก ที่ทำให้สมดุลของการเมืองอเมริกาเปลี่ยนไปอีกรอบ</p>\n<p>พรรคเดโมแครตกลับมาครองเสียงข้างมากในวุฒิสภาได้เป็นครั้งแรกในรอบ 6 ปี (ครั้งสุดท้ายคือปี 2015) และครองครบทุกอย่างในระบบการเมืองอเมริกัน (ประธานาธิบดี, วุฒิสภา, สภาผู้แทน) ได้เป็นครั้งแรกในรอบ 12 ปี (ครั้งสุดท้ายคือช่วงสั้นๆ ตอนปี 2008-2009 ปีแรกของโอบามา) ช่วยให้งานของไบเดนง่ายขึ้นมากๆ เป็นสิบเท่าได้</p>\n<p>พลังทางการเมืองระดับนี้เกิดขึ้นด้วยชัยชนะแบบฉิวเฉียด เพราะเสียงในวุฒิสภาชนกันอยู่ที่ 50:50 แต่ได้เสียงประธานวุฒิสภา (รองประธานาธิบดี Harris เป็นโดยตำแหน่งตามรัฐธรรมนูญ) มาช่วย 1 เสียง เฉือนชนิดว่าเวลาประชุมแล้วห้ามลาห้ามขาด</p>\n<p>ส่วนชัยชนะในการเลือกตั้ง ส.ว. จอร์เจีย ก็พลิกกลับมาชนะกันหลักหมื่นคะแนนเท่านั้น โดยเบื้องหลังของจุดพลิกนี้มาจากผู้หญิงคนหนึ่งชื่อ Stacey Abrams ซึ่งบทความนี้ก็คือเขียนเล่าเรื่องการทำงานเบื้องหลังของ Stacey Abrams นี่ล่ะ</p>\n<div class=\" content_cards_card content_cards_domain_www-the101-world\">\n\t\t\t<div class=\"content_cards_image\">\n\t\t\t\t<a class=\"content_cards_image_link\" href=\"https://www.the101.world/editors-note-2021-lessons-from-abrams/\">\n\t\t\t\t\t<img src=\"https://www.the101.world/wp-content/uploads/2020/12/20201230-editors-note-banner.jpg\" alt=\"Editor’s Note 2021 : ปฏิบัติการเด็ดดอกไม้สะเทือนดาว\">\t\t\t\t</a>\n\t\t</div>\n\t\n\t<div class=\"content_cards_title\">\n\t\t<a class=\"content_cards_title_link\" href=\"https://www.the101.world/editors-note-2021-lessons-from-abrams/\">\n\t\t\tEditor’s Note 2021 : ปฏิบัติการเด็ดดอกไม้สะเทือนดาว\t\t</a>\n\t</div>\n\t<div class=\"content_cards_description\">\n\t\t<a class=\"content_cards_description_link\" href=\"https://www.the101.world/editors-note-2021-lessons-from-abrams/\">\n\t\t\t<p>บทบรรณาธิการของ The101.world รับปี 2021 ชวนอ่านบทเรียนการเมืองจากปฏิบัติการเด็ดดอกไม้สะเทือนดาวในจอร์เจีย จนพลิกทำเนียบขาวและเปลี่ยนโฉมการเมืองสหรัฐอย่างคาดไม่ถึง</p>\n\t\t</a>\n\t</div>\n\t<div class=\"content_cards_site_name\">\n\t\t<img src=\"https://www.the101.world/wp-content/uploads/2018/06/cropped-the101world-logo-150x150.jpg\" alt=\"The 101 World\" class=\"content_cards_favicon\"/>\t\tThe 101 World\t</div>\n</div>\n<p>ในฐานะคนที่สนใจการเมืองอเมริกา ผมย่อมได้ยินชื่อของ Stacey Abrams มาบ้าง แต่ก็ไม่รู้รายละเอียดเชิงลึกขนาดนี้ บทความนี้ได้เขียนเล่าเรื่องไว้อย่างละเอียดมากๆ แนะนำให้อ่านกัน</p>\n<p>หมายเหตุ: ระหว่างค้นข้อมูล Stacey Abrams ก็เจอบทความของ BBC เขียนประเด็นเดียวกันหลังเลือกตั้งประธานาธิบดีเดือนพฤศจิกายน 2020 ซึ่งพลังของ Abrams โดดเด่นขึ้นอีกมากหลังเลือกตั้ง ส.ว. เดือนมกราคม 2021</p>\n<div class=\" content_cards_card content_cards_domain_www-bbc-com\">\n\t\t\t<div class=\"content_cards_image\">\n\t\t\t\t<a class=\"content_cards_image_link\" href=\"https://www.bbc.com/news/world-us-canada-54875344\">\n\t\t\t\t\t<img src=\"https://ichef.bbci.co.uk/news/1024/branded_news/15CEB/production/_115332398_stacey2_976.jpg\" alt=\"Stacey Abrams: The woman behind Biden&#039;s biggest surprise\">\t\t\t\t</a>\n\t\t</div>\n\t\n\t<div class=\"content_cards_title\">\n\t\t<a class=\"content_cards_title_link\" href=\"https://www.bbc.com/news/world-us-canada-54875344\">\n\t\t\tStacey Abrams: The woman behind Biden's biggest surprise\t\t</a>\n\t</div>\n\t<div class=\"content_cards_description\">\n\t\t<a class=\"content_cards_description_link\" href=\"https://www.bbc.com/news/world-us-canada-54875344\">\n\t\t\t<p>The new VP is history-making but another black woman played a pivotal role in getting Biden his win.</p>\n\t\t</a>\n\t</div>\n\t<div class=\"content_cards_site_name\">\n\t\t<img src=\"https://www.bbc.com/favicon.ico\" alt=\"BBC News\" class=\"content_cards_favicon\"/>\t\tBBC News\t</div>\n</div>The post <a href=\"https://markpeak.net/stacey-abrams/\">Stacey Abrams</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"181b22e4b7e349405d10c89879c08dcd81419b6a8bf09aeb4f2102651d16ead8","category":"Thai"}